(402a17)「復次，曼殊室利！藥師琉璃光如來所有諸願，及彼佛土功德莊嚴，乃至窮劫說不可盡。彼佛國土一向清淨，無女人形，離諸欲惡，亦無一切惡道苦聲。琉璃為地，城闕、垣墻、門窓、堂閣柱樑、斗拱、周匝羅網，皆七寶成。如極樂國，淨琉璃界莊嚴如是。(402a23)於其國中有二菩薩摩訶薩，一名日光，二名月光，於彼無量無數諸菩薩眾，最為上首，持彼世尊藥師琉璃光如來正法之藏。(402a26)是故，曼殊室利！信心善男子、善女人，應當願生彼佛國土。」

