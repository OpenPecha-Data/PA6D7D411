(404a01) 爾時，慧命阿難問救脫菩薩言：「善男子！應云何供養彼世尊藥師琉璃光如來也？」(404a02)救脫菩薩言：「大德阿難！若有患人欲脫重病，當為此人七日七夜受八分齋，當以飲食，及種種眾具，隨力所辦，供養比丘僧，晝夜六時，禮拜供養彼世尊藥師琉璃光如來，四十九遍讀誦此經，然四十九燈，應造七軀彼如來像，一一像前各置七燈，一一燈量大如車輪，或復乃至四十九日光明不絕，當造五色綵幡長四十九尺。

