(404a24) 爾時，慧命阿難問救脫菩薩言：「善男子！云何已盡之命而可更延？」(404a25)救脫菩薩言：「阿難！汝豈不聞如來所說九橫死耶？是故教以呪藥方便。或有眾生，得病非重，然無醫藥及看病人，或復醫人療治失所，非時而死，是為初橫；第二橫者，王法所殺；第三橫者，遊獵、放逸、婬醉無度，為諸非人害其魂魄；第四橫者，為火所燒；第五橫者，為水所溺；第六橫者，入師子、虎豹、諸惡獸中；第七橫者，飢渴所困，不得飲食，因此致死；第八橫者，厭禱、毒藥、起屍鬼等之所損害；第九橫者，投巖取死。是名如來略說大橫有此九種，其餘復有無量諸橫。」

